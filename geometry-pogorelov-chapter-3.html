<p>Мавод дар асоси китоби «Геометрия»-и математик А.В. Погорелов тартиб дода шудааст.</p>\r\n<p><strong>Саволи 1.</strong> Аломати якуми баробарии секунҷаҳоро исбот намоед. Ҳангоми исботи теоремаи 3.1 кадом аксиомаҳо истифода мешаванд? <br /><strong>Ҷавоб.</strong> <strong>Аломати якуми баробарии секунҷаҳо. Теоремаи 3.1 (аломати баробарии секунҷаҳо рӯи ду тараф ва кунҷи байни онҳо).</strong> Агар ду тараф ва кунҷи дар байни ин тарафҳо вокеъбудаи як секунҷа мувофиқан ба ду тараф ва кунҷи байни ин тарафҳо воқеъбудаи дигар секунҷа баробар бошанд, он гоҳ ин гуна секунҷаҳо баробаранд. <br /><strong>Исбот.</strong> Фарз мекунем, ки дар секунҷаҳои ABC ва A<sub>1</sub>B<sub>1</sub>C<sub>1</sub> \\(\\angle\\)A = \\(\\angle\\)A<sub>1</sub>, AB = A<sub>1</sub>B<sub>1</sub>, AC = A<sub>1</sub>C<sub>1</sub>(расми 44).</p>\r\n<div><img src="images/tj/g7_3img044.png" alt="" /></div>\r\n<p>Расми 44</p>\r\n', '\r\n<p>Исбот мекунем, ки секунҷаҳо баробаранд. Фарз мекунем, ки A<sub>1</sub>B<sub>2</sub>C<sub>2</sub> секунҷаи ба секунҷаи ABC баробар мебошад; дар он қуллаи B2 дар нури A<sub>1</sub>B<sub>1</sub> воқеъ аст; қуллаи C2 бо қуллаи C<sub>1</sub> дар як нимҳамворӣ (нисбат ба хати рости A<sub>1</sub>B<sub>1</sub>) воқеъ аст (расми 45, а). Азбаски A<sub>1</sub>B<sub>1</sub> = A<sub>1</sub>B<sub>2</sub> аст, қуллаи B<sub>2</sub> бо қуллаи B<sub>1</sub> ҳамҷоя мешавад (расми 45, б). Азбаски \\(\\angle\\)B<sub>1</sub>A<sub>1</sub>C<sub>1</sub> = \\(\\angle\\)B<sub>2</sub>A<sub>1</sub>C<sub>2</sub> аст, пас нури A<sub>1</sub>C<sub>2</sub> бо нури A<sub>1</sub>C<sub>1</sub> ҳамҷоя мешавад (расми 45, в). Азбаски A<sub>1</sub>C<sub>1</sub> = A<sub>1</sub>C<sub>2</sub> аст, пас қуллаи C<sub>2</sub> бо қуллаи C<sub>1</sub>ҳамҷоя мешавад (расми 45, г).</p>\r\n<div><img src="images/tj/g7_3img045.png" alt="" /></div>\r\n<p>Расми 45</p>\r\n<p>Инак, секунҷаи A<sub>1</sub>B<sub>1</sub>C<sub>1</sub> бо секунҷаи A<sub>1</sub>B<sub>2</sub>C<sub>2</sub> ҳамҷоя мешавад, бинобар ин секунҷаи A<sub>1</sub>B<sub>1</sub>C<sub>1</sub> бо секунҷаи A<sub>1</sub>B<sub>2</sub>C<sub>2</sub> баробар аст. Теорема исбот шуд.</p>\r\n<!--more-->\r\n<p><strong>Саволи 2.</strong> Аломати дуюми баробарии секунҷаҳоро баён кунед ва исбот намоед. <br /><strong>Ҷавоб.</strong> <strong>Аломати дуюми баробарии секунҷаҳо. Теоремаи 3.2 (аломати баробарии секунҷаҳо рӯи як тараф ва кунҷҳои ба онҳо часпида).</strong> Агар як тараф в аду кунҷи ба ин тараф часпидаи як секунҷа мувофиқан ба як тараф ва ду кунҷи ба ин тараф часпидаи дигар секунҷа баробар бошанд, он гоҳ ин гуна секунҷаҳо баробаранд. <br /><strong>Исбот.</strong> Фарз мекунем, ки ABC ва A<sub>1</sub>B<sub>1</sub>C<sub>1</sub> ду секунҷа буда, дар онҳо AB = A<sub>1</sub>B<sub>1</sub>, \\(\\angle\\)A = \\(\\angle\\)A<sub>1</sub> ва \\(\\angle\\)B = \\(\\angle\\)B<sub>1</sub>(расми 47).</p>\r\n<div><img src="images/tj/g7_3img047.png" alt="" /></div>\r\n<p>Расми 47</p>\r\n<p>Исбот мекунем, ки секунҷаҳо баробаранд. Фарз мекунем, ки A<sub>1</sub>B<sub>2</sub>C<sub>2</sub> секунҷаи ба секунҷаи ABC баробар мебошад; дар он қуллаи B<sub>2</sub> дар нури A<sub>1</sub>B<sub>1</sub> воқеъ аст ва қуллаи C<sub>2</sub> бо қуллаи C<sub>1</sub> дар як нимҳамворӣ (нисбат ба хати рости A<sub>1</sub>B<sub>1</sub>) воқеъ аст. Азбаски A<sub>1</sub>B<sub>2</sub> = A<sub>1</sub>B<sub>1</sub> аст, пас қуллаи B<sub>2</sub> бо қуллаи B<sub>1</sub> ҳамҷоя мешавад. Азбаски \\(\\angle\\)B<sub>1</sub>A<sub>1</sub>C<sub>2</sub> = \\(\\angle\\)B<sub>1</sub>A<sub>1</sub>C<sub>1</sub> ва \\(\\angle\\)A<sub>1</sub>B<sub>1</sub>C<sub>2</sub> = \\(\\angle\\)A<sub>1</sub>B<sub>1</sub>C<sub>1</sub> аст, пас нури A<sub>1</sub>C<sub>2</sub> бо нури A<sub>1</sub>C<sub>1</sub> ва нури B<sub>1</sub>C<sub>2</sub> бо нури B<sub>1</sub>C<sub>1</sub> ҳамҷоя мешавад. Аз ин ҷо натиҷа мебарояд, ки қуллаи C<sub>2</sub> бо қуллаи C<sub>1</sub> ҳамҷоя мешавад. Инак, секунҷаи A<sub>1</sub>B<sub>1</sub>C<sub>1</sub> бо секунҷаи A<sub>1</sub>B<sub>2</sub>C<sub>2</sub> ҳамҷоя мешавад, бинобар ин секунҷаи A<sub>1</sub>B<sub>1</sub>C<sub>1</sub> ба секунҷаи ABC баробар аст. Теорема исбот шуд.</p>\r\n<p><strong>Саволи 3.</strong> Чӣ гуна секунҷаҳоро секунҷаи баробарпаҳлӯ меноманд? Кадом тарафҳои секунҷаи баробарпаҳлӯ тарафҳои паҳлӯӣ номида мешаванд? Кадом тараф асос номида мешавад? <br /><strong>Ҷавоб.</strong> Агар дар секунҷа ду тараф ба якдигар баробар бошанд, ин секунҷаро секунҷаи баробарпаҳлӯ меноманд. Тарафҳои баробар тарафҳои паҳлӯӣ номида мешаванд. Тарафи сеюм асоси секунҷа номида мешавад.</p>\r\n<p><strong>Саволи 4.</strong> Исбот кунед, ки дар секунҷаи баробарпаҳлӯ кунҷҳои назди асос баробаранд. <br /><strong>Ҷавоб.</strong> <strong>Теоремаи 3.3 (хосияти кунҷҳои баробарпаҳлӯ). </strong>Дар секунҷаи баробарпаҳлӯ кунҷҳои назди асос баробаранд. <br /><strong>Исбот.</strong>Фарз мекунем, ки ABC секунҷаи баробарпаҳлӯи асосаш AB мебошад (расми 48).</p>\r\n<div><img src="images/tj/g7_3img048.png" alt="" /></div>\r\n<p>Расми 48</p>\r\n<p>Исбот мекунем, ки дар ин секунҷа \\(\\angle\\)A = \\(\\angle\\)B аст. Мувофиқи аломати якуми баробарии секунҷаҳо секунҷаи CAB ба секунҷаи CBA баробар аст. Ҳақиқатан, CA = CB, CB = CA, \\(\\angle\\)C = \\(\\angle\\)C. Аз баробарии секунҷаҳо натиҷа мебарояд, ки \\(\\angle\\)A = \\(\\angle\\)B аст. Теорема исбот шуд.</p>\r\n<p><strong>Саволи 5.</strong> Чӣ гуна секунҷаҳоро секунҷаи баробартараф меноманд? <br /><strong>Ҷавоб.</strong> Секунҷае, ки дар он ҳама тарафҳо баробаранд, секунҷаи баробартараф меноманд.</p>\r\n<p><strong>Саволи 6.</strong> Исбот кунед, ки агар дар секунҷа ду кунҷ баробар бошанд, он гоҳ секунҷа баробарпаҳлӯ аст. <br /><strong>Ҷавоб.</strong> <strong>Теоремаи 3.4 (аломати секунҷаи баробарпаҳлӯ).</strong> Агар дар секунҷа ду кунҷ баробар бошанд, он гоҳ секунҷа секунҷаи баробарпаҳлӯ аст. <br /><strong>Исбот.</strong>Фарз мекунем, ки ABC секунҷа буда, дар он \\(\\angle\\)A = \\(\\angle\\)B мебошад (расми 50).</p>\r\n<div><img src="images/tj/g7_3img050.png" alt="" /></div>\r\n<p>Расми 50</p>\r\n<p>Исбот мекунем, ки он секунҷаи баробарпаҳлӯи асосаш AB мебошад. Мувофиқи аломати дуюми баробарии секунҷаи ABC ба секунҷаи BAC баробар аст. Ҳақиқатан, AB = BA, \\(\\angle\\) B = \\(\\angle\\)A, \\(\\angle\\)A = \\(\\angle\\)B. Аз баробарии секунҷаҳо натиҷа мебарояд, ки AC = BC. Пас, мувофиқи таъриф секунҷаи ABC секунҷаи баробарпаҳлӯ мебошад. Теорема исбот шуд.</p>\r\n<p><strong>Саволи 7.</strong> Теоремаи баръакс чист? Мисол оред. Оё барои ҳар гуна теорема теоремаи баръакс дуруст аст? <br /><strong>Ҷавоб.</strong> Теоремаи 3.4 ба теореми 3.3 баръакс номида мешавад. Хулосаи теоремаи 3.3 шарти теоремаи 3.4 мебошад. На ҳар гуна теорема теоретаи баръакс дорад, яъне агар теоремаи додашуда дуруст бошад, он гоҳ теоремаи баръакс нодуруст буданаш мумкин аст. Инро дар мисоли теремаи кунҷҳои амудӣ мефаҳмонем. Ин теоремаро чунин баён кардан мумкин аст: агар ду кунҷ кунҷҳои амудӣ бошанд, он гоҳ ин кунҷҳо баробаранд. Теоремаи ба ин баръакс чунин аст: агар ду кунҷ баробар бошанд, он гоҳ ин кунҷҳо кунҷҳои амудӣ мебошанд. Ин, албатта, нодуруст аст. Ду кунҷи баробар кунҷҳои амудӣ буданашон ҳатмӣ нест.</p>\r\n<p><strong>Саволи 8.</strong> Баландии секунҷа чист? <br /><strong>Ҷавоб.</strong> Перпендикуляре, ки аз қуллаи додашудаи секунҷа ба тарафи муқобил гузаронида шудааст, баландии секунҷа номида мешавад. Дар расми 51 мо ду секунҷаеро мебинем, ки дар онҳо баландӣ аз қуллаҳои B ва B<sub>1</sub> гузаронида шудаанд.</p>\r\n<div><img src="images/tj/g7_3img051.png" alt="" /></div>\r\n<p>Расми 51</p>\r\n<p><strong>Саволи 9.</strong> Биссектрисаи секунҷа чист? <br /><strong>Ҷавоб.</strong> Порчаи биссектрисаи кунҷи секунҷа, ки қуллаи додашудаи секунҷаро бо нуқтаи тарафи муқобил пайваст мекунад, биссектрисаи секунҷа номида мешавад (расми 52, а).</p>\r\n<p><strong>Саволи 10.</strong> Медианаи секунҷа чист? <br /><strong>Ҷавоб.</strong> Порчае, ки қуллаи додашудаи секунҷаро бо миёнаҷои тарафи муқобил пайваст мекунад, медианаи секунҷа номида мешавад (расми 52, б).</p>\r\n<div><img src="images/tj/g7_3img052.png" alt="" /></div>\r\n<p>Расми 52</p>\r\n<p><strong>Саволи 11.</strong> Исбот кунед, ки дар секунҷаи баробарпаҳлӯ медианае, ки ба асос гузаронида шудааст, биссектриса ва баландӣ мебошад. <br /><strong>Ҷавоб.</strong>Теоремаи 3.5 (хосияти медианаи секунҷаи баробарпаҳлӯ). Дар секунҷаи баробарпаҳлӯ медианае, ки ба асос гузаронида шудааст, биссектриса ва баландӣ мебошад. Исбот. Фарз мекунем, ки ABC секунҷаи баробарпаҳлӯи асосаш AB мебошад ва CD медианаи ба асос гузаронидашуда мебошад. (расми 53).</p>\r\n<div><img src="images/tj/g7_3img053.png" alt="" /></div>\r\n<p>Расми 53</p>\r\n<p>Мувофиқи аломати якуми баробарии секунҷаҳо секунҷаҳои CAD ва CBD баробаранд. (Дар ин секунҷаҳо тарафҳои AC ва BC баробаранд, чунки секунҷаи ABC секунҷаи баробарпаҳлӯ мебошад.) Аз баробарии секунҷаҳо натиҷа мебарояд, ки кунҷҳо баробаранд: \\(\\angle\\)ACD = \\(\\angle\\)BCD, \\(\\angle\\)ADC = \\(\\angle\\)BDC. Азбаски кунҷҳои ADC ва BDC баробаранд, пас CD биссектриса мебошад. Азбаски кунҷҳои ADC ва BDC кунҷҳои ҳамсоя ва баробар мебошанд, пас онҳо кунҷҳои ростанд, бинобар ин CD баландии секунҷа мебошад. Теорема исбот шуд.</p>\r\n<p><strong>Саволи 12.</strong> Аломати сеюми баробарии секунҷаҳоро исбот кунед. <br /><strong>Ҷавоб.</strong> <strong>Теоремаи 3.6 (аломати баробарии секунҷаҳо аз рӯи се тараф). </strong>Агар се тарафи як секунҷа мувофиқан ба се тарафи дигар секунҷа баробар бошанд, он гоҳ ин гуна секунҷаҳо баробаранд. <br /><strong>Исбот.</strong> Фарз мекунем, ки ABC ва A<sub>1</sub>B<sub>1</sub>C<sub>1</sub> ду секунҷае мебошанд ва дар онҳо AB = A<sub>1</sub>B<sub>1</sub>, AC = A<sub>1</sub>C<sub>1</sub>, BC = B<sub>1</sub>C<sub>1</sub> (расми 55). Исбот мекунем, ки ин секунҷаҳо баробаранд. Фарз мекунем, ки секунҷаҳо баробар нестанд. Он гоҳ дар ин секунҷаҳо \\(\\angle\\)A \\(\\neq\\) \\(\\angle\\)A<sub>1</sub>, \\(\\angle\\)B \\(\\neq\\) \\(\\angle\\)B<sub>1</sub>, \\(\\angle\\)C \\(\\neq\\) \\(\\angle\\)C<sub>1</sub>. Вагарна ин секунҷаҳо мувофиқи аломати якум баробар мешуданд. Фарз мекунем, ки A<sub>1</sub>B<sub>1</sub>C<sub>2</sub> секунҷаи ба секунҷаи ABC баробар мебошад. Дар он қуллаи C<sub>2</sub> (нисбат ба хати рости A<sub>1</sub>B<sub>1</sub>) бо қуллаи C<sub>1</sub>дар як нимҳамворӣ воқеъ аст (ба расми 55 нигаред).</p>\r\n<div><img src="images/tj/g7_3img055.png" alt="" /></div>\r\n<p>Расми 55</p>\r\n<p>Фарз мекунем, ки D миёнаҷои порчаи C<sub>1</sub>C<sub>2</sub> мебошад. Секунҷаҳои A<sub>1</sub>C<sub>1</sub>C<sub>2</sub> ва B<sub>1</sub>C<sub>1</sub>C<sub>2</sub> секунҷаҳои баробарпаҳлӯ буда, асосашон C<sub>1</sub>C<sub>2</sub> умумӣ аст. Бинобар ин медианаи онҳо A<sub>1</sub>D ва B<sub>1</sub>D баландиҳо мебошанд. Пас, хатҳои рости A<sub>1</sub>D ва B<sub>1</sub>D ба хати рости C<sub>1</sub>C<sub>2</sub> перпендикуляр мебошанд. Хатҳои рости A<sub>1</sub>D ва B<sub>1</sub>D ҳамҷоя намешаванд, чунки нуқтаҳои A<sub>1</sub>, B<sub>1</sub>, D дар як хати рост воқеъ нестанд. Лекин аз нуқтаи D-и хати рости C<sub>1</sub>C<sub>2</sub> фақат як хати рости ба он перпендикуляр гузаронидан мумкин аст. Мо ба зиддият дучор шудем. Теорема исбот шуд.</p>
